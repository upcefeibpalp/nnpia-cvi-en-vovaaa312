# CV05 – Testování

Cílem cvičení je seznámit studenty s testováním ve Spring ekosystému. Pochopit význam a důležitost testování v agilním vývoji.

---

## Předpoklady

- Znalost jazyka Java a OOP (minimálně Java 1.8, doporučená verze Java 17 LTS nebo 21 LTS).
- Verzovací systém Git (orientace v GitHub nebo GitLab výhodou).
- Pokročilejší orientace v modernějším IDE.

---

## Výstupy

- Student je schopen napsat integrační test s mockováním servisní vrstvy.
- Student je schopen napsat integrační test za pomocí in-memory databáze bez mockování servisní vrstvy.
- Student je seznámen teoreticky s principy Selenium testů a k čemu slouží.

---

- Úkoly označené ![AI](https://img.shields.io/badge/AI-yellow) řešte pomocí umělé inteligence.
- Použitý **prompt** uložte do souboru **CV05.prompts.txt** do složky **prompts**.
- Do souboru zároveň zaznamenejte **použitou AI službu**.
- Alespoň **jeden prompt** ověřte na pravdivost. K tomuto promptu vložte **odkaz**, podle kterého jste pravdivost ověřili.
- **Pokud používáte AI copilota**, prompt zanechte v **dokumentačním komentáři** v kódu s anotací `@CVNPrompt` na prvním řádku.

---

## Zadání

Vytvořte testy pro třídu `UserController.java`. Pokud již máte vytvořené endpointy v rámci semestrální práce, můžete je vyžít.

### 1. Příprava testovacího prostředí

- Otestujte pomocí `MockMVC` jednotlivé endpointy v `UserController.java`.
- Vytvořte v `/src/test` testovací třídu `UserControllerTest.java`.
- Vyberte si jednu z následujících možností a poté realizujte úkoly. Pokud máte čas, můžete realizovat postupně obě možnosti.
    - Pokud využijete git branche, nezapomeňte jednu z nich mergnout do `main`/`master`.


####  ![Možnost A](https://img.shields.io/badge/Možnost-A-blue) Integrační testování pomocí controller vrstvy pomocí mockování

- Opatřete třídu `UserControllerTest.java` anotací `@WebMvcTest(UserController.class)`.
- Pomocí DI přidejte `UserService` do testovací třídy a opatřete atribut anotací `@MockitoBean`.
- Bude nutné vždy nastavit správné chování mocku pro každý test.

####  ![Možnost B](https://img.shields.io/badge/Možnost-B-green) Integrační testování datové vrstvy

- Opatřete třídu `UserControllerTest.java` [příslušnými anotacemi](https://www.baeldung.com/spring-boot-testing#integration-testing-with-springboottest).
- Do projektu přidejte následující závislosti. Je nutné aby závislost byla **přidána pouze pro testování.**
  ```
    H2 Database
  ```
- Založte nový soubor `application-test.properties` v `/src/test/resources` a nastavte v něm konfiguraci pro H2 databázi.
    - Pokud složka `/src/test/resources` neexistuje, vytvořte ji a označte jí jako `resources`.
    - Vytvořte [konfiguraci](https://www.baeldung.com/spring-boot-h2-database#database-configuration) pro připojení k H2 databázi a nastavte automatické vytvoření databázového schématu.
    - Vytvořte v `/src/test` testovací třídu `UserControllerTest.java`.
    - Pomocí DI přidejte `UserRepository` do testovací třídy.

### 2. Testování GET endpointu (Úspěšný stav)

- Vytvořte testy pro GET endpoint `/api/v1/users/{id}`.
    - ![Možnost A](https://img.shields.io/badge/Možnost-A-blue)  Nastavte mock tak aby vracel instanci uživatele při zavolání příslušné metody v `UserService` s příslušnými parametry.
    - ![Možnost B](https://img.shields.io/badge/Možnost-B-green) Nastavte test tak, aby před spuštěním vytvořil v H2 databázi  jednoho uživatele a po dokončení testu smazal všechny záznamy v databázi.
- Otestujte návratový kód **200 OK**.
- Otestujte, že vracená hodnota je správného typu.
- Otestujte, že vracený uživatel obsahuje očekávané hodnoty.
    - Můžete k tomu využít `assert.andExpect()`. Ta testujte návratové hodnoty kontroleru pro HTTP metody GET (např. formát návratové hodnoty JSON, ID, počtu entit v JSON response nebo jiného obsahu response).
    - Pro získání vybraných částí JSON doporučuji používat Jayway JsonPath expression language.
    - Pomocí ObjectMapper z Jackson (nebo jiné vhodné alternativy dle vlastní volby) testujte návratové hodnoty kontroleru pro HTTP metody POST (např. pro předání JSON kontroleru za účelem vytvoření nové entity).

### 3. Testování GET endpointu (Chybový stav) ![AI](https://img.shields.io/badge/AI-yellow)

- Vytvořte testy pro GET endpoint `/api/v1/users/{id}` který otestuje chybový stav **404 Not Found**.
    - Test se pokusí získat uživatele s neexistujícím id.
- Vytvořte vhodně pojmenovanou výjimku pro chybový stav.
    - Upravte `UserService` tak aby ověřil zdali uživatel s hledaným id existujte v databázi. Pokud ne vyhodí výjimku.
    - Implementujte pomocí `@ExceptionHandler` v `UserController` [ošetření chybového stavu](https://spring.io/blog/2013/11/01/exception-handling-in-spring-mvc).

- ![Možnost A](https://img.shields.io/badge/Možnost-A-blue)  Nastavte mock tak aby vyhodil vyjímku při zavolání příslušné metody v `UserService` s příslušnými parametry.
- ![Možnost B](https://img.shields.io/badge/Možnost-B-green) Zajistěte, že v H2 databázi nebude existovat uživatel s testovaným ID.

### 4. Testování POST endpointu (Úspěšný stav) ![AI](https://img.shields.io/badge/AI-yellow)

- Pomocí AI vygenerujte kód pro testování POST endpointu `/api/v1/users` s očekávaným návratovým kódem 201 Created.
- Výstup zvalidujte.

### 5. Testování POST endpointu (Chybový stav) ![AI](https://img.shields.io/badge/AI-yellow)

- Vytvořte test pro POST endpoint `/api/v1/users` s očekávaným návratovým kódem **409 Coflict**.
    - Test se pokusí vytvořit uživatele s již existujícím emailem.
- Vytvořte vhodně pojmenovanou výjimku pro chybový stav.
    - Upravte `UserService` tak aby ověřoval existenci uživatele s daným emailem a vyhazoval výjimku pokud daný uživatel již existuje.
    - Implementujte pomocí `@ExceptionHandler` v `UserController` [ošetření chybového stavu](https://spring.io/blog/2013/11/01/exception-handling-in-spring-mvc).

## Teachers notes

- [Testing in Spring Boot](https://www.baeldung.com/spring-boot-testing#integration-testing-with-springboottest)
- [Exception Handling in Spring MVC](https://spring.io/blog/2013/11/01/exception-handling-in-spring-mvc)
- [JsonPath dependency](https://github.com/json-path/JsonPath)
- [Vytváření testovacích relačních dat](https://www.youtube.com/watch?v=XGUDFN_OTPs)
- [Vytváření selenium testů](https://www.youtube.com/watch?v=vnF88s74k4k)
- [Introduction to WireMock](https://www.baeldung.com/introduction-to-wiremock)
- [Spring Profiles](https://www.baeldung.com/spring-profiles)